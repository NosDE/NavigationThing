# K-SCUK Terrain Training Kit

**Před prvním použitím čtěte celou tuto příbalovou informaci.**

Vezměte si prosím s sebou právě jednu tuto příbalovou informaci a právě jednu
jednotku K-SCUK Terrain Training Kitu (KTTK). KTTK vás bude provázet cvičením.
Opatrujte ji prosím jako své vlastní oko ve své vlastní hlavě. Záleží na tom
totiž vaše zdárné dokončení cvičení (a mimo jiné i vaše přežití v místním
nehostinném prostředí).

## Spuštění KTTK

Vložte 4 tužkové baterie do spodu KTTK dle piktogramů v držáku. KTTK zapípá, na
chvíli bude zhasnutá. Postavte ji ihned na rovnou podložku a vyčkejte, až začne
fialově blikat. Poté ihned začněte KTTK otáček kolem dokola (rychlostí cca
otáčka za 3 sekundy) po rovném povrchu dokud nepřestane blikat. Tím provedete
kalibraci kompasu. Po úspěšné kalibraci se KTTK červeně rozbliká. Dokud KTTK
červeně bliká, nepohybujte se a vyčkejte na určení polohy. Pokud KTTK bliká
jinou barvou, kontaktujte prosím výrobce nebo distributora. **Po spuštění
jednotky z ní za žádných okolností nevyjímejte baterie!** Hrozí znefunkčnění
jednotky (a následné nedokončení cvičení). Pokud jednotka někdy v průběhu
cvičení začne červeně blikat, zajistěte jí dobrý výhled na oblohu. Pokud tento
stav přetrvává déle než 15 minut, kontaktujte prosím výrobce nebo distributora.

## Co s KTTK Vlastě dělat a nedělat?

Dělat: Nechat se navigovat.\
Nedělat: Cokoliv, co by udělalo výrobce a distributora nešťastného.

## Jak jednotku ovládat?

Nijak. Po určení polohy začne KTTK pípat a zobrazovat elektronický kompas. Ten
vás postupně naviguje za vašimi cíli. Čím blíže jste cíle, tím rychleji KTTK
pípá. Jakmile se dostatečně přiblížíte cíli, KTTK vás upozorní. Pokud vás KTTK
upozorní postupně vzrůstající melodií, hledejte na místě zadání úkolu. Jinak
pokračujte na další stanoviště. Povšimněte si, že KTTK změní barvu kompasu při
navigaci na další cíl.

## Poznámky na závěr

**Během pohybu využívejte cest! Přímá cesta za kompasem může vést k záhubě.**

**Pro správnou funkci kompasu je třeba jej držet dále od magnetických předmětů a
je nutné jej držet vodorovně. V opačném případě může kompas poskytovat
zavádějící informace. Pokud kompas detekuje jednu z těchto událostí, začne
blikat. Zkuste se zastavit, držet krabičku vodorovně a nechat kompas ustálit.**

## FAQ

Q: Co je to KTTK?\
A: Jak uvádí první odstavec: K-SCUK Terrain Training Kit.

Q: Má KTTK nějaké vedlejší účinky?\
A: Ano, má. Vypaluje barevné body do sítnice a je silně návyková.

Q: Vypěstoval jsem si na KTTK závislost, kde si můžu pořídit vlastní?\
A: Je nám líto, bohužel KTTK jsou určeny pouze pro účely K-SCUKu. V této situaci
také doporučujeme podstoupit psychiatrickou léčbu.

Q: KTTK je cool, kde si ji můžu koupit?\
A: Je nám líto, bohužel KTTK jsou určeny pouze pro účely K-SCUKu.

Q: Z KTTK mi vypadly baterky. Nic nefunguje, co dělat?\
A: Čekat na smrt, byli jste varováni...

Q: KTTK vypadá mrtvě. Co mám dělat?\
A: Vy jste KTTK rozbili! Můžete se buď v klidu posadit a počkat na smrt v této
nehostinné krajině anebo můžete zkusit kontaktovat distributora nebo výrobce KTTK.

Q: Jak kontaktuji distributora KTTK?\
A: Telefonicky.

Q: Na jakém telefonním čísle můžu kontaktovat distributora KTTK?\
A: X.

Q: Jak kontaktuji výrobce KTTK?\
A: Obdobně jako distributora KTTK.

Q: Na jakém telefonním čísle můžu kontaktovat výrobce KTTK?\
A: Y.

Q: Mám kontaktovat distributora nebo výrobce. Kdo je preferovanější?\
A: Výrobce KTTK.

Q: Co mám dělat, když se nemůžu ani na jedno číslo dovolat?\
A: Opakovat operaci za 5 minut.

Q: Co mám dělat, když nemám signál?\
A: Můžete se buď v klidu posadit a počkat na smrt v této nehostinné krajině
anebo pokud chcete přežít, otevřete nápovědu $\alpha$.
